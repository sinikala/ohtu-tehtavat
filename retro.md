## Retrospektiivitekniikat

### Start, Stop, Continue, More of, Less of Wheel
Ympyrän sektoreina kuvattujen kategorioiden Start, Stop, Continue, More of, Less of  avulla pyritään synnyttämään lyhyessä ajassa tehokasta metatason keskustelua edeltävän sprintin/projektin etenemisestä.  Metodissa tiimiläisiltä kysytään: Mitä sellaista, mitä vielä ei ole tehty, pitäisi alkaa tekemään?, Minkä tekeminen pitäisi lopettaa?, Mitä toimivaa tulisi tehdä jatkossakin? Mitä pitäisi tehdä enemmän?  Mitä vähemmän?  
Tiimiläisten kommentit kirjataan näkyville. Kesto 10 min pienille ryhmille/ 20 min isoille


### Glad, Sad, Mad
Metodissa jaetaan sprintistä tehtyjä havaintoja kategorioihin Glad, Sad ja Mad. Retrospektiivin aluksi kaikki osallistujat saavat kirjata lapuille havaintojaan ja sijoittaa ne omasta mielestään sopivan kategorian alle kaikille näkyville. Tässä vaiheessa sijoitteluja ei saa vielä kommentoida. Havainnot käydään läpi sillä tasolla, että kaikki tietävät varmasti mistä on kyse, jonka jälkeen osallistujat äänestävät, mistä havainnoista/aiheista haluavat keskustella. Keskustelu etenee laskevasti eniten ääniä saaneesta aiheesta ja sen tulisi keskittyä pääasiallisesti siihen miten aiheen suhteen toimitaan seuraavassa sprintissä. Kesto maks. tunti.
